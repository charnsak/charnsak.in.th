---
title: Portable Number สำหรับโทรศัพท์มือถือเมืองไทย มาถึงแล้ว
date: 2008-07-19 20:05:00 Z
categories:
- Business Thought
layout: post
type: post
status: publish
meta:
  blogger_blog: deltaflyer.blogspot.com
  blogger_permalink: "/2008/07/portable-number.html"
  blogger_author: Charnsak
  crp_related_posts: <div id="crp_related" class="crp_related"><h3>เรื่องที่เกี่ยวข้อง:</h3><ul><li><a
    href="http://www.charnsak.com/2014/02/%e0%b8%aa%e0%b8%b8%e0%b8%94%e0%b8%a2%e0%b8%ad%e0%b8%94%e0%b8%84%e0%b8%b8%e0%b8%93%e0%b8%a0%e0%b8%b2%e0%b8%9e%e0%b8%8a%e0%b8%b5%e0%b8%a7%e0%b8%b4%e0%b8%95%e0%b9%83%e0%b8%99%e0%b8%a2%e0%b8%b8%e0%b9%82/"    target="_blank"  class="crp_title">สุดยอดคุณภาพชีวิตในยุโรป
    สำหรับ เจ้าตูบ!</a><span class="crp_date"> February 7, 2014</span> </li><li><a
    href="http://www.charnsak.com/2012/07/%e0%b9%80%e0%b8%95%e0%b8%b7%e0%b8%ad%e0%b8%99%e0%b8%a0%e0%b8%b1%e0%b8%a2%e0%b8%aa%e0%b8%b1%e0%b9%88%e0%b8%87%e0%b8%8b%e0%b8%b7%e0%b9%89%e0%b8%ad%e0%b8%aa%e0%b8%b4%e0%b8%99%e0%b8%84%e0%b9%89%e0%b8%b2/"    target="_blank"  class="crp_title">เตือนภัยสั่งซื้อสินค้าจาก
    Living Social Ensogo ระวังของปลอม</a><span class="crp_date"> July 14, 2012</span>
    </li><li><a href="http://www.charnsak.com/2013/10/%e0%b8%ad%e0%b8%ad%e0%b8%aa%e0%b9%80%e0%b8%95%e0%b8%a3%e0%b8%b5%e0%b8%a2-%e0%b8%9b%e0%b8%a3%e0%b8%b0%e0%b9%80%e0%b8%97%e0%b8%a8%e0%b8%97%e0%b8%b5%e0%b9%88-%e0%b8%84%e0%b9%88%e0%b8%b2%e0%b8%9a%e0%b8%a3/"    target="_blank"  class="crp_title">ออสเตรีย
    ประเทศที่ ค่าบริการโทรศัพท์มือถือถูกที่สุดในโลก!</a><span class="crp_date"> October
    19, 2013</span> </li><li><a href="http://www.charnsak.com/2012/05/what-is-a-phd/"    target="_blank"  class="crp_title">What
    is a PhD?</a><span class="crp_date"> May 3, 2012</span> </li><li><a href="http://www.charnsak.com/2013/11/%e0%b8%84%e0%b9%88%e0%b8%b2%e0%b8%84%e0%b8%a3%e0%b8%ad%e0%b8%87%e0%b8%8a%e0%b8%b5%e0%b8%9e%e0%b9%83%e0%b8%99%e0%b9%80%e0%b8%a7%e0%b8%b5%e0%b8%a2%e0%b8%99%e0%b8%99%e0%b8%b2-%e0%b9%80%e0%b8%9b%e0%b8%a3/"    target="_blank"  class="crp_title">ค่าครองชีพในเวียนนา
    เปรียบเทียบกับกรุงเทพ</a><span class="crp_date"> November 10, 2013</span> </li></ul></div>
  _wpt_view_count: '5'
  _jetpack_related_posts_cache: a:1:{s:32:"8f6677c9d6b0f903e98ad32ec61f8deb";a:2:{s:7:"expires";i:1455709728;s:7:"payload";a:3:{i:0;a:1:{s:2:"id";i:147;}i:1;a:1:{s:2:"id";i:224;}i:2;a:1:{s:2:"id";i:1210;}}}}
author:
  login: Charnsak
  email: charnsak@charnsak.com
  display_name: Charnsak
  first_name: ''
  last_name: ''
---

<div xmlns="http://www.w3.org/1999/xhtml">เยี่ยมจริงๆ หลังจากได้อ่านข่่าวนี้แล้วก็รู้สึกว่าสิ่งที่ตัวเองรอคอยมานาน กำลังจะเป็นจริงแล้ว เนื่องจากไม่อยากเปลี่ยนหมายเลขโทรศัพท์แต่อยากเปลี่ยนผู้ให้บริการ </p>
<p>การเปลี่ยนหมายเลข เมื่อเปลี่ยนผู้ให้บริการนั้น นับเป็น Switching Cost ที่ค่อนค้างสูงเลยที่เดียว </p>
<p>คราวนี้แหละ การแข่งขันในวงการ ผู้ให้บริการโทรศัพท์เคลื่อนที่<!--more--> คงดุเด็ดเผ็ดมันมากยิ่งขึ้นแน่นอน</p>
<p>
<blockquote>กทช.คาดนัมเบอร์พอร์ตใช้ปลายปีนี้ ค่าธรรมเนียมครั้งละไม่เกิน300บาท<br />โดย ผู้จัดการออนไลน์ 	7 กรกฎาคม 2551 11:16 น.</p>
<p>       กทช.สตาร์ทประชาพิจารณานัมเบอร์พอร์ตนัดแรก คาดแล้วเสร็จครบขั้นตอนปลายเดือนส.ค. และประกาศใช้ปลายปี ระบุในร่างกำหนดค่าธรรมเนียมเปลี่ยนค่ายครั้งละไม่เกิน 300 บาท เพื่อกันเกิดความวุ่นวาย เผยเหมาะใช้กับมือถือ เพราะโทร.พื้นฐานไม่คุ้มที่จะลงทุน ด้านสมาคมผู้บริโภคค้านไม่ควรมีค่าธรรมเนียม</p>
<p>       นายสุรนันท์ วงศ์วิทยกำจร เลขาธิการคณะกรรมการกิจการโทรคมนาคมแห่งชาติ (กทช.) กล่าวระหว่างการประชุมรับฟังความคิดเห็นเกี่ยวกับการให้บริการคงสิทธิเลขหมาย (Number Portability) สำหรับกลุ่มผู้ประกอบการ ครั้งที่ 1 เมื่อสัปดาห์ที่ผ่านมาว่า กทช.จะสามารถประกาศใช้นัมเบอร์ พอร์ตทะบิลิตี หรือการที่ผู้บริโภคสามารถนำเลขหมายโทรศัพท์มือถือเดิมเปลี่ยนไปใช้บริการของผู้ให้บริการเครือข่ายโทรศัพท์เคลื่อนที่รายอื่นได้ภายในสิ้นปี ซึ่งขณะนี้อยู่ในขั้นตอนทำประชาพิจารณ์อีก 4 ครั้ง โดยจะแล้วเสร็จในเดือน ส.ค.นี้</p>
<p>       ด้านนายบุญเสริม อึ้งภากรณ์ ผู้เชี่ยวชาญประจำ กทช. กล่าวว่าในร่างประกาศเลขหมายเดียวทุกระบบนั้นระบุไว้ว่า จะมีการเก็บค่าธรรมเนียมการเปลี่ยนระบบมือถือจากค่ายหนึ่งไปยังอีกค่ายหนึ่งในอัตราครั้งละไม่เกิน 300 บาท โดยราคานี้เกิดจากผลการศึกษาวิจัยโครงการกำหนดรูปแบบและแนวทางการบริหารของสิทธิเลขหมาย ที่ กทช. ให้ จุฬาลงกรณ์มหาวิทยาลัย สำรวจ ด้วยการสำรวจจากเว็บไซต์ และการออกไปสำรวจความเห็นของประชาชนตามท้องถนน โดยส่วนใหญ่ยอมรับอัตราการดังกล่าว</p>
<p>       อย่างไรก็ดี สาเหตุที่กทช.ต้องการระบุค่าธรรมเนียมการโอนย้ายระบบนั้นเป็นเพราะต้องการป้องกันไม่ให้เกิดความวุ่นวายเกิดขึ้นเมื่อมีการใช้นัมเบอร์พอร์ต เพราะหากการดำเนินการดังกล่าวเชื่อได้ว่าจะมีการโอนย้ายเกิดขึ้นอย่างมหาศาล ซึ่งการเก็บค่าธรรมเนียมดังกล่าวในบ้างประเทศไม่มีการเรียกเก็บเพราะผู้ประกอบการ หรือ โอปอเรเตอร์รับเป็นจ่ายแทนลูกค้า</p>
<p>       นอกจากนี้ ในเงื่อนไขการเปลี่ยนระบบผู้ประกอบการได้ร้องขอให้ลูกค้าอยู่ในระบบเป็นเวลา 60 ก่อนจึงจะสามารถเปลี่ยนระบบได้ โดยให้เหตุผลว่าเพื่อให้ลูกค้าได้เรียนรู้ว่าโปรโมชันของแต่ละค่ายมีความคุ้มค่าแท้จริงหรือไม่</p>
<p>       ในเบื้องต้นในร่างประกาศให้ว่านัมเบอร์พอร์ตคนจะเริ่มใช้กับโทรศัพท์เคลื่อนที่ก่อนเพราะการนำไปใช้กับโทรศัพท์พื้นฐานด้วยไม่มีความเหมาะสม เนื่องจากไม่คุ้มค่าการลงทุน เพราะจำนวนเลขหมายโทรศัพท์พื้นฐานมีเพียง 7 ล้านราย ซึ่งน้อยมากเมื่อเปรียบเทียบกับเลขหมายมือถือที่ปัจจุบันมีเกือบ 50 ล้านราย</p>
<p>       ประกอบกับชุมสายเลขหมายโทรศัพท์พื้นฐานของผู้ประกอบการไทย ไม่ว่าจะเป็น บริษัท ทีโอที บริษัท ทรู คอร์ปอเรชั่น และบริษัท ทีทีแอนด์ที เป็นระบบที่เก่ามาแล้ว และผู้ประกอบการไม่ต้องการลงทุนเลขหมายใหม่ เพราะการเติบโตของลูกค้าต่ำ และรายได้ต่อเลขหมายลดลงต่อเนื่องเพราะคนหันไปใช้งานโทรศัพท์มือถือแทน</p>
<p>       ส่วนกรณีเคลียริ่ง เฮาส์ นั้นในร่างระบุว่าให้สิทธิผู้ประกอบการสามารถคัดเลือกร่วมกันได้ว่าจะให้ใครเข้ามาเป็นผู้ดำเนินการ ซึ่งในเบื้องต้นผู้ประกอบการทั้งหมดแสดงเจตจำนง ว่าจะดำเนินการทำเคลียริ่ง เฮาส์ พร้อมกัน</p>
<p>       นอกจากนี้ กทช.คิดว่าการทำนัมเบอร์พอร์ต ยังสามารถช่วยแก้ปัญหาการจดทะเบียนโทรศัพท์มือถือแบบพรีเพดได้ใน 3 จังหวัดชายแดนภาคใต้ เพื่อประโยชน์ด้านความปลอดภัย  เนื่องจากต้องมีการเก็บข้อมูลอย่างละเอียดของลูกค้าเมื่อต้องการเปลี่ยนระบบอัตโนมัติ</p>
<p>       สำหรับการทำประชาพิจารณ์ครั้งแรกมีตัวแทนผู้บริโภคเข้าขอร่วมแสดงความคิดว่า ไม่ควรมีการเรียกเก็บค่าธรรมเนียมการเปลี่ยนระบบ ในราคา 300 บาท เพราะกทช.ระบุเองว่าในต่างประเทศไม่มีการเรียกเก็บ และกทช.ควรมีประกาศชัดเจนว่าจะมีการใช้นัมเบอร์พอร์ตเมื่อไหร่ และควรบัญญัติบทลงโทษที่ชัดเจนหากมีผู้ประกอบการรายใดไม่ยอมเข้าระบบนัมเบอร์พอร์ต</p>
<p>       Company Related Links :<br />       NTC</p></blockquote>
</div>
