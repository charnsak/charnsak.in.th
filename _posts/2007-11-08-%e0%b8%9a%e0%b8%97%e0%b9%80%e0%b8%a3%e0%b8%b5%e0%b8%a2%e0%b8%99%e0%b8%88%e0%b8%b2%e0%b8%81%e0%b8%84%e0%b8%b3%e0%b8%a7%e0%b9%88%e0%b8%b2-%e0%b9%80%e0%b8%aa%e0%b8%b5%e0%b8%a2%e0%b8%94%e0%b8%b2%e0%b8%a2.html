---
layout: post
title: บทเรียนจากคำว่า "เสียดาย" ของอดีตมนุษย์เงินเดือน
date: 2007-11-08 03:36:00.000000000 +07:00
type: post
published: true
status: publish
categories:
- Business Thought
tags: []
meta:
  blogger_blog: deltaflyer.blogspot.com
  blogger_permalink: "/2007/11/blog-post.html"
  blogger_author: Charnsak
  crp_related_posts: <div id="crp_related" class="crp_related"><h3>เรื่องที่เกี่ยวข้อง:</h3><ul><li><a
    href="http://www.charnsak.com/2012/04/information-technology-vs-information-system/"    target="_blank"  class="crp_title">Information
    Technology VS Information System!</a><span class="crp_date"> April 27, 2012</span>
    </li><li><a href="http://www.charnsak.com/2012/05/what-is-a-phd/"    target="_blank"  class="crp_title">What
    is a PhD?</a><span class="crp_date"> May 3, 2012</span> </li></ul></div>
  _wpt_view_count: '10'
  _jetpack_related_posts_cache: a:1:{s:32:"8f6677c9d6b0f903e98ad32ec61f8deb";a:2:{s:7:"expires";i:1460366895;s:7:"payload";a:3:{i:0;a:1:{s:2:"id";i:283;}i:1;a:1:{s:2:"id";i:125;}i:2;a:1:{s:2:"id";i:289;}}}}
author:
  login: Charnsak
  email: charnsak@charnsak.com
  display_name: Charnsak
  first_name: ''
  last_name: ''
---
<p>บทเรียนจากคำว่า "เสียดาย" ของอดีตมนุษย์เงินเดือน</p>
<p>ขอคัดลอกจาก IT Magazine เล่มนึง มาเก็บไว้ เพื่อฝากเตือนใจมนุษย์เงินเดือนรุ่นใหม่ให้หลีกเลี่ยงหรือป้องกัน</p>
<p>เสียดายไม่ตั้งใจทำงานในช่วงแรกของชีวิตการทำงาน<br />บางคนมัวแต่ทำงานเพื่อค้นหาตัวเองว่างานที่กำลังทำอยู่นั้นใช่สิ่งที่ต้องการหรือไม่ บางคนก็ทำงานเพื่อรอโอกาสหางานใหม่<!--more--> สุดท้ายชีวิตการทำงานในช่วงแรกๆ แทนที่จะมีเส้นการเรียนรู้ที่สูงชัน กลับกลายเป็นเส้นการเรียนรู้ที่แบนราบ อายุงานผ่านไป แต่อายุใจที่มีต่องานยังอยู่เท่าเดิม<br />ถ้าย้อนกลับไปได้ อยากจะตั้งใจและขยันทำงานตั้งแต่ปีแรกที่เข้ามาทำงาน และจะกระตือรือร้นที่จะเรียนรู้สิ่งใหม่ๆ ที่เกี่ยวและไม่เกี่ยวข้องกับหน้าที่ที่รับผิดชอบ และจะลดการเที่ยวและดื่มให้น้อยลงเพราะตอนนี้ผลกรรมเริ่มสนองให้เห็นแล้วว่าการใช้ชีวิตแบบประมาทนั้นส่งผลต่อสุขภาพร่างกายระยะยาว<br />เสียดายที่ไม่ได้ศึกษาต่อ<br />หลายคนคิดย้อนกลับไปว่า ถ้าวันนั้นเรียนต่อในระดับนั้นระดับนี้ ป่านนี้คงจะประสบความสำเร็จไปมากกว่านี้แน่นอน ทำให้เสียโอกาสที่สำคัญในชีวิตการทำงาน<br />ถ้าย้อนเวลากลับไปได้ คิดว่าจะต้องตัดสินใจเรียนตั้งแต่เพิ่งเริ่มทำงานใหม่ๆ สักปีสองปี จะยอมอดทนไปสักระยะหนึ่ง และจะเรียนให้จบก่อนที่จะเปลี่ยนงานใหม่หรือมีครอบครัว<br />เสียดายที่มัวแต่ทะเลาะกับเจ้านายและเพื่อนร่วมงาน<br />สิ่งนี้ทำให้เราเสียเวลาไปกับมันมาก ทั้งปัญหาหัวหน้า ปัญหาเพื่อนร่วมงาน วันๆ เสียเวลาของสมองไปกับการคิดถึงปัญหาคนอื่น ใช้เวลากับมันมาก เครียดกับมันบ่อย แทบจะไม่มีเวลาไปพัฒนาหรือปรับปรุงงานหรือพัฒนาตนเองเลย<br />ถ้าย้อนเวลากลับไปได้ อยากจะคิดเสียว่าปัญหาคนเหมือนกันกับปัญหารถชนบนถนนที่เราไม่ต้องไปสนใจกับมันให้มากนัก แต่เราควารจะสนใจว่าเส้นทางที่เรากำลังจะเดินไปนั้นอยู่อีกไกลหรือไม่ เรามีเวลาเหลืออีกนานหรือไม่ ต้องคิดว่าไม่มีใครทำงานกับเราไปตลอดชีวิต และเราเองก็ไม่ได้ทำงานกับใครไปตลอดชีวิตเช่นกัน และคิดว่าถ้าเรารับปัญหาคนอื่นไม่ได้ เราคงจะก้าวขึ้นไปในตำแหน่งหน้าที่การงานที่สูงขึ้นไปไม่ได้ เพราะยิ่งสูงปัญหาคนยิ่งมากและซับซ้อนมากขึ้น<br />เสียดายที่เปลี่ยนงานมากไปหน่อย<br />เมื่อถามว่า ผลการเปลี่ยนงานบ่อยในอดีตสรุปว่าดีหรือไม่ คำตอบที่ได้ก็มีทั้งดีและไม่ดี แต่หลายคนตอบถ้าพิจารณาถึงระยะยาวแล้วอาจจะไม่เป็นผลดีมากนักเพราะประสบการณ์ในแต่ละที่นั้นน้อยเกินไป<br />ถ้าย้อนเวลากลับไปได้ อยากจะทำงานในแต่ละที่ไม่น้อยกว่า 3 ปี เพราะน่าจะเป็นเวลาที่เราได้ครบทั้งการเรียนรู้ (Learn) การทำงาน (Perform) และการพัฒนาปรับปรุงงาน (Improve)แต่ทั้งนี้ทั้งนั้นอาจะต้องขึ้นอยู่กับช่วงชีวิต เพราะบางช่วงอาจจะเปลี่ยนบ่อยเพราะตลาดกำลังโต ชีวิตกำลังรุ่ง แต่บางช่วงอาจจะต้องอยู่นาน เพราะต้องหยุดพักหายใจ และสั่งสมประสบการณ์ ก่อนที่จะไต่ระดับขึ้นเพดานบนที่สูงขึ้น<br />เสียดายที่ไม่ตั้งใจเรียนภาษาต่างประเทศ<br />ถ้าย้อนเวลากลับไปได้ จะเรียนภาษาโดยเฉพาะภาษาอังกฤษตั้งแต่เริ่มทำงาน และจะเลือกทำงานกับบริษัทต่างชาติตั้งแต่ต้น หรือไม่ก็อาจจะหาเงินไปเรียนต่อต่างประเทศ<br />เสียดายที่หาตัวเองเจอช้าไปหน่อย<br />มนุษย์เงินเดือนบางคนทำงานมาเป็นสิบปีแล้ว ยังหาตัวเองไม่เจอเลยว่าเป้าหมายชีวิตของตัวเองคืออะไร วันๆ ก็ตื่นขึ้นมาไปทำงาน เสร็จงานกลับบ้าน จันทร์ถึงศุกร์ทำงาน เสาร์อาทิตย์อยู่บ้าน รูปแบบเหมือนเดิมเป็นเดือนเป็นปี มารู้ตัวอีกทีก็ช้าไปเสียแล้ว<br />ถ้าย้อนเวลากลับไปได้ อยากจะวางแผนชีวิตตัวเองตั้งแต่เริ่มทำงานว่า อีกกี่ปีจะเป็นอะไร จะทำอะไรจะต้องได้อะไร และแต่ละวันแต่ละเดือนแต่ละปี จะทำอะไร อย่างไรบ้าง<br />เสียดายที่ทำงานอยู่ที่ใดที่หนึ่งนานเกินไป<br />คนบางคนไม่ได้เปลี่ยนงานบ่อย แต่ไม่เคยเปลี่ยนงานเลย ตอนที่ทำงานอยู่รู้สึกว่าเราเป็นคนดีขององค์กรที่ไม่ยอมเปลี่ยนงานไปไหนเลย แต่พอชีวิตการทำงานผ่านเลยไป ก็รู้สึกเสียใจและเสียดายเหมือนกันที่ ชีวิตการทำงานอยู่ในสภาพแวดล้อมเดียว สังคมเดียว คนบางคนอยู่ที่ใดที่หนึ่งนานเกินไป ช่วงเวลาที่จะกำลังรุ่งก็ไม่ยอมเปลี่ยนงาน พอจังหวะชีวิตผ่านไปก็คิดจะเปลี่ยนงาน ก็ทำได้ยากแล้ว เพราะเงินเดือนสูง อายุเยอะ แต่ตำแหน่งต่ำ ไปสมัครตำแหน่งที่สูงเกินไปเขาก็ไม่รับ สมัครในตำแหน่งที่เท่าเดิมก็แก่กว่าคนอื่นๆ (แถมเงินเดือนเดิมสูงอีกต่างหาก)<br />ถ้าย้อนเวลากลับไปได้ อยากจะเปลี่ยนงานในจังหวะที่เหมาะสมเพื่อปรับเพดานบินให้เหมาะสมกับอายุตัวและอายุงาน โดยไม่ต้องยึดติดว่าจะต้องอยู่ในองค์กรใดองค์กรหนึ่งนานจนเกินไปอย่างน้อยก็น่าจะนำไปเป็นคำถาม ถามตัวเองว่า เราอยากจะรู้สึกเสียดายในเรื่องนั้นเรื่องนี้เหมือนรุ่นก่อนๆ หรือไม่ ถ้าไม่เราควรจะทำอย่างไรตั้งแต่วันนี้</p>
