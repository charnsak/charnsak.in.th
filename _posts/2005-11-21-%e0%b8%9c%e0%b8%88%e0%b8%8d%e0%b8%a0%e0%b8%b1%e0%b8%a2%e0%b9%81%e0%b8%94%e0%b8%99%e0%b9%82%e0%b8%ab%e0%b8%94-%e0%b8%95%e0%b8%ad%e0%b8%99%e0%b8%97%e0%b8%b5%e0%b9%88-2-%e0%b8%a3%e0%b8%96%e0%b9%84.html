---
title: 'ผจญภัยแดนโหด ตอนที่ 2 : รถไฟอินเดีย'
date: 2005-11-21 11:30:00 Z
categories:
- Life at India
layout: post
type: post
status: publish
meta:
  blogger_blog: deltaflyer.blogspot.com
  blogger_permalink: "/2005/11/2.html"
  blogger_author: Charnsak
  crp_related_posts: <div id="crp_related" class="crp_related"><h3>เรื่องที่เกี่ยวข้อง:</h3><ul><li><a
    href="http://www.charnsak.com/2012/05/make-it-count/"    target="_blank"  class="crp_title">Make
    it Count!</a><span class="crp_date"> May 3, 2012</span> </li><li><a href="http://www.charnsak.com/2013/10/01-oct-2013-%e0%b8%ad%e0%b8%ad%e0%b8%81%e0%b8%88%e0%b8%b2%e0%b8%81%e0%b8%81%e0%b8%b0%e0%b8%a5%e0%b8%b2-%e0%b9%84%e0%b8%9b%e0%b8%a2%e0%b8%b1%e0%b8%87%e0%b9%80%e0%b8%a7%e0%b8%b5%e0%b8%a2%e0%b8%99/"    target="_blank"  class="crp_title">01
    OCT 2013 ออกจากกะลา ไปยังเวียนนา The City Of Music</a><span class="crp_date">
    October 8, 2013</span> </li><li><a href="http://www.charnsak.com/2013/10/730/"    target="_blank"  class="crp_title">Day
    Light Saving Time In Austria</a><span class="crp_date"> October 27, 2013</span>
    </li><li><a href="http://www.charnsak.com/2014/04/bali-%e0%b8%a3%e0%b9%89%e0%b8%ad%e0%b8%99%e0%b8%a1%e0%b8%b2%e0%b8%81/"    target="_blank"  class="crp_title">Bali
    ร้อนมาก&#8230;</a><span class="crp_date"> April 21, 2014</span> </li><li><a href="http://www.charnsak.com/2012/08/%e0%b8%8b%e0%b8%b7%e0%b9%89%e0%b8%ad-%e0%b8%94%e0%b8%b5%e0%b8%a5%e0%b8%a5%e0%b8%94%e0%b8%a3%e0%b8%b2%e0%b8%84%e0%b8%b2-%e0%b8%9c%e0%b9%88%e0%b8%b2%e0%b8%99%e0%b9%80%e0%b8%a7%e0%b9%87%e0%b8%9a/"    target="_blank"  class="crp_title">ซื้อ
    &#8220;ดีลลดราคา&#8221; ผ่านเว็บ คุ้มจริงหรือ?</a><span class="crp_date"> August
    1, 2012</span> </li></ul></div>
  _edit_last: '1'
  _wpt_view_count: '2'
  _jetpack_related_posts_cache: a:1:{s:32:"8f6677c9d6b0f903e98ad32ec61f8deb";a:2:{s:7:"expires";i:1455705025;s:7:"payload";a:3:{i:0;a:1:{s:2:"id";i:234;}i:1;a:1:{s:2:"id";i:237;}i:2;a:1:{s:2:"id";i:229;}}}}
author:
  login: Charnsak
  email: charnsak@charnsak.com
  display_name: Charnsak
  first_name: ''
  last_name: ''
---

<h2>
	&nbsp;<br />
</h2>
<p>
	เมื่อวันเดินทางมาถึงพวกเราต้องเดินทางไปยังสถานีรถไฟที่ชื่อว่า Bangalore CITY เพื่อออกเดินทางไป นิวเดลี</p>
<p>
	สถานีรถไฟใน บังกาลอร์มีทั้งหมด 3 สถานี สถานีนี้เป็นสถานีที่ใหญ่ที่สุด</p>
<p>
	กำหนดเวลารถไฟออก คือ 18.40&nbsp; แต่พวกเราออกเดินทางจากที่พักเวลา 14.30 ใช้เวลาในการเดินทางจากที่พักไปสถานีรถไฟ 1 ชั่วโมง</p>
<p>
	พวกเราไปถึงเวลาประมาณบ่าย</p>
<p>
	3 ครึ่งนั่นหมายความว่าเราต้องรอถึง 3 ชั่วโมงกว่าที่รถไฟจะออก</p>
<p>
	พอไปถึงสถานีรถไฟสิ่งที่ผมรู้สึกได้คือความสกปรก ความหน่าแน่นของฝูงชน คนอินเดียส่วนใหญ่นั่งนอนบนพื้น ทั้งๆที่เขาก็มีการสร้างห้อง Waiting Room เอาไว้ให้แล้ว แต่ในห้องพวกนั้นกลับไม่ค่อยมีคน</p>
<p>
	พวกผมเอาสัมภาระไปฝากที่ห้องที่เรียกว่า &quot;Cloak Room&quot; เสียค่าฝากกระเป๋ากันใบละ 10 Rupees จากนั้นก็ไปเดินเล่นกันต่อจนใกล้ๆถึงเวลารถไฟก็มาถึง</p>
<p>
	ที่ทางเข้ารถไฟแต่ละตู้จะเขียนที่นั่งและชื่อผู้โดยสาร เพศ อายุ เอาไว้พร้อมสรรพ ให้คนขึ้นได้ตรวจสอบเอาจากตรงนั้น</p>
<p>
	หลังจากที่ผมตรวจสอบในตั๋วเราได้ตู้ที่ชื่อ AS2 เป็นชั้นที่เรียกว่า &quot;AC3 Tier&quot; หรือ แอร์สามชั้น ถ้าแปลเป็นไทย</p>
<p>
	ซึ่งก็หมายความว่าต้องมีคนนึงที่ไปนั่งอยู่กับแขกเป็นเรื่องที่น่ากลัวเหมือนกัน</p>
<p>
	ที่นั่งบนรถไฟจะเป็นม้านั่งยาวมีเบอะพอนิ่มนั่งฝั่งละ 3 คน ข้างบนมีที่นอนอีก 2 ชั้น ชั้นสอง ถูกพับเก็บไว้ใต้ที่นั่งบนรถไฟจะมีห่วงเล็กๆอยู่เพื่อให้เราเอาโซ่ไปคล้องกับกระเป๋า ป้องกันการถูกขโมย ตรงนี้ผมหาข้อมูลมาจึงเตรียมโซ่ไปเรียบร้อย แต่ที่สถานีรถไฟก็มีขายกันเกลื่อน</p>
<p>
	พอเราขึ้นไปนั่งจัดกระเป๋าเข้าที่เข้าทางเรียบร้อยอยู่ดีๆ เจ ก็ร้องโวยวายขึ้นมา เล่นเอาตกใจกันอย่างมาก สิ่งที่เจ เจอ นั่นก็คือ&quot;แมลงสาบ&quot; บนที่นั่งนั่นเอง แล้วพวกเราก็เจอกับมันตลอดการเดินทางรวมกันหนูตัวเล็กๆด้วย</p>
<p>
	สักพักเพื่อนร่วม Coach ของพวกเราก็ขึ้นมาเป็น พระธิเบตอายุ 37 ปี , หนุ่ม IT อายุ 24 จากแคว้น แจมมูและแคชเมียร์ ส่วนอีกคนจะตามขึ้นมทีหลัง (อาจจะส่งสัยว่าไปรู้อายุเขาได้ไงมันมีติดเอาไว้ที่ตู้ก่อนขึ้นไง)</p>
<p>
	พูดถึงระยะเวลาการเดินทางจาก เมืองบังกาลอร์ ไปยัง&nbsp; นิวเดลี อยากให้ท่านผู้อ่านลองเดาดูสักนิดว่าใช้เวลานานแค่ไหน(บังกาลอร์อยู่ทางตอนใต้ เดลีอยู่ทางตอนปลายภาคเหนือของอินเดีย)</p>
<p>
	12 ชั่วโมง? 24 ชั่วโมง ? ไม่ใช่ครับ ถ้าลองคิดจากระยะเวลาการเดินทางด้วยรถไฟจาก นราธิวาสไปเชียงราย (ที่ไทยคงไม่มีสายไหนวิ่งยาวขนาดนั้นเหนือสุดไปใต้สุด) คงจะกินเวลาประมาณ เกือบๆ 30 ชั่วโมง</p>
<p>
	แต่รถไฟที่ผมนั่งไปใช้เวลาทั้งหมด 42 ชั่วโมง ใช่แล้วครับ เกือบๆ 2 วันเต็มๆ นั่นแสดงว่าพวกเราต้องอยู่บนรถไฟ 2 คืน เต็มๆ</p>
<p>
	แล้วเราจะกินอะไรล่ะ ? บนรถไฟสายยาวๆ ของอินเดียจะมีตู้ที่เรียกว่า Pantry สำหรับทำอาหารอยู่ จะมีพนักงานของรถไฟเดินมาถามเป็นระยะๆ ว่าจะกิน Breakfast ไหม lunch ไหม dinner ไหม ก็อาศัยตรงนี้รอดมาได้</p>
<p>
	ที่เป็นเรื่องตลกบนรถไฟคือจะมีคนขายพวก ชา กาแฟ มาบ่อยมาก สนนราคาแก้วละ 4-5 Rupees ชาของอินดียเขาเรียกว่า &quot;จัย&quot; ซึ่งเวลาเขามาขายก็จะตะโกนว่า &quot;จัยๆๆๆๆ&quot; เสียงยืดๆ ตลอดเวลา เล่นเอาไม่ได้นอนกันไปเลย รู้สึกเหมือนเจจะชอบเสียงนี้มาก</p>
<p>
	ผมได้ลองชาที่เขาขายกินครั้งแรกๆ ไม่อร่อยเลย แต่พอกินๆ ไปกลับรู้สึกว่ามันอร่อยทำให้ตลอดทริบนี้ติดชาอินเดียไปเลย ชาที่มาขายจะมีหลายแบบมาก &quot;มาซาลา จัย&quot; เอย &quot;ซอยยา จัย&quot; (ลองฟังเสียงสำเนียงอินเดียมา) แต่ทุกอย่างรดชาติเหมือนกันหมดทำเอาผมเสียตังค่าโง่ลองไปตั้งหลายแก้ว</p>
<p>
	ช่วงที่อยู่บนรถไฟคิมจะเรียกว่าซวยก็ว่าได้เพราะเป็นทั้งไข้หวัด และ ท้องเสีย</p>
<p>
	ระยะเวลาสองวันบนรถไฟ มันมากพอที่จะทำให้ได้รู้จักเพื่อนใหม่ๆข้างๆ ได้ อย่างเช่น พระลามะจากเมืองสิกขิม ได้สอนพวกเราเกี่ยวกับพระพุทธศาสนา หลายเรื่อง เช่น ลามะ แปลว่า ผู้สอน ,&nbsp; ศาสนากับวิทยาศาสตร์ , การปฏิบัติตนของพระแต่ละนิกาย และอื่น</p>
<p>
	ส่วนหนุ่มที่มาจาก แจมมูและแคชเมียร์ พวกเราถามเขาว่าไม่กลัวแผ่นดินไหวเหรอ เขาตอบกลับมาว่า &quot;ไม่กลัวหรอกบ้านเมืองของเราสร้างได้แข็งแรงไม่เหมือนญี่ปุ่น อีกอย่างที่ๆ เราอยู่มีเรื่องที่น่ากลัวกว่าแผ่นดินไหวตั้งเยอะ&quot; นั่นสิครับดินแดนเจ้าปัญหาระหว่างอินเดียกับ ปากีสถานแห่งนี้ มีการก่อการร้ายอยู่เนืองๆ</p>
<p>
	เอาละครับ หลังจากอยู่บนรถไฟกันมานาน พวกเราก็มาถึงเดลี เมืองหลวงที่ใหญ่ที่สุด เป็นรัฐพิเศษ 1 ใน 27 รัฐของอินเดียแล้ว โปรดติดตามตอนต่อไป</p>
