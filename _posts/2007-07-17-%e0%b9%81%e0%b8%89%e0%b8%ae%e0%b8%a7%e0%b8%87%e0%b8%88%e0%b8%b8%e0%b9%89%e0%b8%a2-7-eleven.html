---
layout: post
title: แฉฮวงจุ้ย 7 eleven
date: 2007-07-17 05:03:00.000000000 +07:00
type: post
published: true
status: publish
categories:
- Business Thought
tags: []
meta:
  blogger_blog: deltaflyer.blogspot.com
  blogger_permalink: "/2007/07/7-eleven.html"
  blogger_author: Charnsak
  crp_related_posts: '<div id="crp_related" class="crp_related"><h3>เรื่องที่เกี่ยวข้อง:</h3><ul><li><a
    href="http://www.charnsak.com/2012/07/%e0%b9%80%e0%b8%95%e0%b8%b7%e0%b8%ad%e0%b8%99%e0%b8%a0%e0%b8%b1%e0%b8%a2%e0%b8%aa%e0%b8%b1%e0%b9%88%e0%b8%87%e0%b8%8b%e0%b8%b7%e0%b9%89%e0%b8%ad%e0%b8%aa%e0%b8%b4%e0%b8%99%e0%b8%84%e0%b9%89%e0%b8%b2/"    target="_blank"  class="crp_title">เตือนภัยสั่งซื้อสินค้าจาก
    Living Social Ensogo ระวังของปลอม</a><span class="crp_date"> July 14, 2012</span>
    </li><li><a href="http://www.charnsak.com/2014/01/rome-built-day-vatican-city-st-peters-basilica-sistine-chapel/"    target="_blank"  class="crp_title">Rome
    was not built in a day: The Vatican City, St. Peter&#8217;s Basilica, Sistine
    Chapel</a><span class="crp_date"> January 18, 2014</span> </li></ul></div>'
  _wpt_view_count: '1'
  _jetpack_related_posts_cache: a:1:{s:32:"8f6677c9d6b0f903e98ad32ec61f8deb";a:2:{s:7:"expires";i:1455730759;s:7:"payload";a:3:{i:0;a:1:{s:2:"id";i:14;}i:1;a:1:{s:2:"id";i:1601;}i:2;a:1:{s:2:"id";i:13;}}}}
author:
  login: Charnsak
  email: charnsak@charnsak.com
  display_name: Charnsak
  first_name: ''
  last_name: ''
---
<p>เรื่องแบบนี้ไม่เชื่ออย่าลบหลู่นะครับ :D</p>
<p>แฉฮวงจุ้ย 7 eleven</p>
<p>ในโลกของเศรษฐกิจทุนนิยม “การแข่งขัน” ถูกนำมาเป็นเครื่องมือในการตัดสินชี้เป็นชี้ตาย เพราะในความเป็นจริงผู้ที่อยู่รอด คือ ผู้ที่แข็งแกร่งที่สุด และเป็นธรรมดาสำหรับการไม่มีที่ยืนให้ผู้แพ้</p>
<p>กรุงเทพธุรกิจออนไลน์ :      ผมจำได้ว่าเคยสัญญาลงในคอลัมน์ว่าจะนำเรื่องฮวงจุ้ยของ<!--more--> 7 eleven มาฉายให้ฟัง ผ่านมาก็พอสมควรจนเกือบจะลืมไปแล้ว แต่ดีที่มีผู้อ่านอีเมลมาทวงสัญญา ครั้งนี้จึงหนีไม่ออก ต้องนำมาถ่ายทอดให้ฟังตอบแทนความกรุณาที่ผู้อ่านเตือนมา</p>
<p>     7 eleven ดำเนินธุรกิจตามปรัชญาของ “ร้านสะดวกซื้อ” จนปัจจุบัน 7 eleven กลายเป็นส่วนหนึ่งของชีวิตคนทุกแห่งหนชนชั้นไปแล้ว  คำว่า “ส่วนหนึ่งของชีวิต” เป็นคำที่พูดง่ายเพราะมีแค่ 5 พยางค์ แต่คำๆ นี้กลับยิ่งใหญ่มากในความรู้สึกของนักการตลาด</p>
<p>    เจริญเติบโตแบบก้าวกระโดดของ 7 eleven ที่ยึดครองทุกพื้นที่ในประเทศไทย ทำให้ร้านโชห่วยที่เป็นวัฒนธรรมของคนไทยเชื้อสายจีนต้องบาดเจ็บกันระนาว บ้างก็ล้มตายไปก็มี </p>
<p>    นอกจากจะเป็นเรื่องการจัดการที่ดีแล้ว เรื่องของฮวงจุ้ยก็มีส่วนสำคัญมากในการเจริญเติบโตของ 7 eleven  </p>
<p>    ฮวงจุ้ยที่ทำให้เจริญเติบโตสิ่งแรก คือ โลโก้ เพราะเป็นสิ่งที่ชี้นำการตกแต่งร้านได้ ชี้นำอย่างไรต้องอ่านต่อครับ </p>
<p>    โลโก้ของ 7 eleven ประกอบไปด้วย 3 สี 3 ธาตุ คือ เขียว (ธาตุไม้) ส้ม (ธาตุไฟ) ขาว (ธาตุดิน)  </p>
<p>     ธาตุทั้งสามนี้เกื้อหนุนกัน คือ ไม้ส่งเสริมไฟ ไฟส่งเสริมดิน  อ่านตามความหมายการดำเนินธุรกิจได้ดังนี้ ธาตุไม้ คือ เครื่องอุปโภคบริโภค ธาตุไฟ คือ การกระตุ้นให้เจริญเติบโต  ดิน คือ มั่นคง แข็งแรง  </p>
<p>     การตกแต่งสีภายในร้านจึงใช้สีของธาตุสุดท้ายที่ส่งเสริม คือ สีขาว ทั้งนี้ทั้งนั้นเพื่อความมั่นคง เจริญก้าวหน้าของธุรกิจ</p>
<p>     เรื่องชื่อก็มีส่วนสำคัญมากเช่นกัน 7 eleven เขียนเป็นตัวเลขได้ 7 กับ 11 ถ้าวิเคราะห์ตามหลักของฮวงจุ้ยไทยแล้ว  เลข 7 คือ ดาวเสาร์ ธาตุไฟ เลข 11 คือ พระอาทิตย์ ธาตุไฟเช่นกัน  เพราะฉะนั้นสิ่งที่นำมาใช้ตกแต่งร้านตามโลโก้ คือ ธาตุไฟ </p>
<p>     สังเกตดูซิครับ ว่าสิ่งที่ทำให้ 7 eleven โดดเด่นกว่าร้านสะดวกซื้อทั่วไป คือ ร้านสีขาวที่ประดับไฟไว้อย่างอลังการงานสร้าง  โดดเด่นทุกมุมมอง  แม้แต่ตอนกลางวันก็ไม่ได้เบาไฟลงเลยแม้แต่น้อย</p>
<p>     ส่วนที่สอง คือ การเปิดประตูมังกร  สังเกตดูร้อยละ 90 ของ 7 eleven จะเปิดประตูมังกร  ทีนี้สังเกตอย่างไรจึงจะเป็นมังกร คนจีนเชื่อว่าถ้าหันหน้าออกนอกบ้านประตูอยู่ซ้ายมือ หันเข้าบ้านประตูอยู่ขวามือประตู นั่นคือ ประตูมังกร จะส่งเสริมเรื่องของการค้า ธุรกิจ ให้เจริญก้าวหน้าร่ำรวย  เพราะมังกรคือสัตว์มงคลของชาวจีน</p>
<p>     ความเชื่อเรื่องของมังกรเขียวและเสือขาวได้รับอิทธิพลมาจาก หยิน หยาง ของลัทธิเต๋า ที่มีความเชื่อว่า  สิ่งที่เคลื่อนไหวต้องอยู่คู่กับความนิ่งเฉย  มังกรเขียวคือการเคลื่อนไหว  เสือขาวคือความนิ่งเฉย  </p>
<p> ควรมีสองสิ่งอย่าง “สมดุล” กัน ไม่ให้มีมากหรือน้อยจนเกินไป  ถ้าเปิดประตูฝั่งหนึ่งควรปิดอีกฝั่งหนึ่ง ไม่ควรเปิดประตูไว้สองฝั่ง เพราะคนจีนมีความเชื่อที่ว่าถ้ามีความเคลื่อนไหวมากเกินไปจะเก็บทรัพย์ไว้ไม่อยู่  </p>
<p>     จะว่าไป ความเชื่อนี้ตั้งอยู่บนหลักการวิทยาศาสตร์ เพราะถ้าสมมติว่าเปิดประตูทั้งสองด้าน เราจะไม่สามารถควบคุมสอดส่องดูแลมิจฉาชีพที่มาจ้องขโมยสินค้าของเราไปได้ ถ้าของที่เราค้าขายเกิดหายไปวันละนิดวันละหน่อย  เท่ากับว่าเราค้าขายเท่าไหร่ก็ไม่มีกำไร เมื่อเป็นเช่นนี้ก็เท่ากับการเก็บทรัพย์ไม่อยู่นั่นเอง</p>
<p>     การเปิดประตูมังกรของ 7 eleven มีนัยอีกอย่าง คือประตูอยู่ด้านขวาเมื่อมองเข้าไป เท่ากับว่าจะทางร้านจะมีพื้นที่ให้โฆษณาแคมเปญ หรือสินค้าทั้งหลาย  เมื่อใครที่เดินผ่านจากขวาไปซ้าย จะมีเวลาให้ตัดสินใจซื้อสินค้า ดูแคมเปญโปรโมชั่นต่างๆ และพิจารณาว่าขาดเหลืออะไรก่อนที่จะผ่านประตูทางเข้า เป็นการใช้จิตวิทยาสำหรับการขายสินค้า</p>
<p>     ขอเสิร์ฟแค่ออร์เดิร์ฟก่อนนะครับ เดี๋ยวเมนคอสจะตามมาครั้งหน้าครับ</p>
<p>กฤษณนัยย์ พิยารังสรรค์</p>
