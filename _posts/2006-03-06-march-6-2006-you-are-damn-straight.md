---
title: March , 6 2006 "You are DAMN straight."
date: 2006-03-06 00:00:00 Z
tags:
- Life at India
layout: post
---

<div id="msgcns!1CF2EC57E79217F6!1114" class="bvMsg">

![](x1pgoHCJCnTYmGqA0he_7AUbIV1J-LcHHw_aVJubks61EDiOXMvRWQu1VK6CnfKonEgf2Y8ULh8p9fHjwJTfmLHm28BAYx4cvdd9rd8LWgWFWVAHVgIWH5KhkNbAhYWeo-i1eODzyEP7y4)

<div>วันก่อนอ่านหนังสือพิมพ์เจอข่าวนึงที่เขาเอาภาพ Rocket Engineer 2 คนเป็นภาพที่คนนึงเข็นจักรยานที่มีหัวจรวดตั้งบนท้ายไปตามถนนขรุขระ </div>  
<div> </div>  
<div>คนในภาพนั้นให้สัมภาษณ์ว่าเมื่อประมาณ 30 ปีก่อนเขากำลังจะเอาหัวจรวดนั้นไปที่ Launch Site แต่ไม่มีรถคันไหนว่างมาขนไปให้เลยเขาเลยตัดสินใจ เดินแบกหัวจรวดอันนั้นไปด้วยตัวเอง </div>  
<div> </div>  
<div>กำหนดเวลาปล่อยจรวด<!--more--> 6 โมงเย็น ตอนนั้น 4 โมงครึ่งแล้วเดินไปได้สักพัก เขาเล่าว่าเจอจักรยานทิ้งอยู่ไม่มีคนใช้ เลยเอาหัวจรวดไปตั้งแล้วเข็นต่อไปจนไปถึงที่ปล่อยได้ทัน คนที่รับผิดชอบเรื่องการขนส่งตอนนั้นก็ออกมาขอโทษแล้วบอกว่าเป็นความผิดของเขาเองที่ไม่ได้เตรียมรถมาขนส่งให้ </div>  
<div> </div>  
<div>ทำให้คิดได้ว่าบางครั้งเราคำนึงถึงความสะดวกสบายมากไปหรือเปล่า? สิ่งที่มีอยู่ตอนนี้ถ้าสักวันมันไม่มีแล้วจะเป็นอย่างไร ทำอะไรได้เหมือนกับตอนที่มันมีอยู่ไหม</div>  

![](x1pgoHCJCnTYmGqA0he_7AUbIwwdT54csLC5rta6BNHTpV3p98xwtcPuKuHGJ_F8iOWj1zY9jY7UsgVMVFZFj9MKnY7VpPSwJnDKXZK4Vei5Rm2OKcs4Il-tudCXUWFr24uolRqiYf3b64)

<div>คนอินเดียที่อยู่ข้างๆที่พักคาดว่าเป็นชนชั้นแรงงานยังใช้วิธีการซักผ้าแบบ "เอาไม้ตี" อยู่เลย(เหมือนในละครแดจังกึม) ทุกๆเสาร์ อาทิตย์ตอนเช้าผมจะได้ยินเสียงเหมือน กับมีใครทุบอะไรอยู่ก็คิดว่ามีการก่อสร้างอะไรแต่หลายๆอาทิตย์เข้าเลยชะโงกหน้าออกไปดูปรากฏว่าเป็นการซักผ้าแบบนั้นไม่รู้ว่าเขาทำอย่างไรให้มันสะอาด(หรืออาจจะ ไม่สะอาด)</div>  
<div> </div>  
<div>วันไหนอากาศหนาวๆมองออกไปก็จะเห็นคนนั่งผิงไฟกันอยู่หน้าบ้านของเขา(ไม่มีไฟฟ้า) แต่ถ้าขยับสายตาไปทางซ้ายอีกนิดก็จะพบบ้านใหญ่โตที่มีสวนมีสระว่ายน้ำ มองไป ทางขวาจะเจอคอนโดสุดหรูที่มีสิ่งอำนวยความสะดวกครบครัน</div>  
<div> </div>  
<div>มันคือความแตกต่างของคน คนที่ยังซักผ้าโดยใช้ไม้ตี นั่งพิงไฟอยู่หน้าบ้าน เขาอยากได้สิ่งที่มากกว่าที่เขามีอยู่หรือเปล่า หรือว่าเขามีความสุขดีอยู่แล้ว?</div></div>