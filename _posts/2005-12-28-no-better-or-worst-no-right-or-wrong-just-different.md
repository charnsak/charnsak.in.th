---
title: No better or worst. No right or wrong. Just Different!
date: 2005-12-28 00:00:00 Z
tags:
- Life at India
layout: post
---

<div class="bvMsg" id="msgcns!1CF2EC57E79217F6!974">

		&nbsp;

		December 28 , 2005

		ยังติดอยู่ที่อินเดียไม่อยากบ่นเรื่องพวกคนอินเดียลงใน blog อีกแล้ว เพราะว่าบ่นไปเยอะมากๆ เพื่อนๆที่อยู่ที่นี่เพิ่งจะได้เจอกับตัวกันจึงได้อยู่ว่าที่ผมเคยบ่นๆไปเป็นอย่างไร แถมยังบ่นลงใน blog กันตรึม

		&nbsp;

		เมื่อเราเจอคนอินเดียที่เลวร้ายมากๆเข้าพอเรามาเจอคนอินเดียสักคนที่ดีๆ เราจะรู้สึกว่าคนอินเดียคนนั้นดีมากๆ

		<!--more-->

		นี่ก็เป็นอีกสิ่งที่ผมได้เจอและมันผ่านไปแล้ว

		&nbsp;

		มาพูดถึงหัวข้อที่ว่า No better or worst. No right or wrong. Just Different! คำนี้ผมไม่ได้คิดขึ้นเองหรอก ดัดแปลงเอามาจากหนังสือที่เคยอ่านผ่านๆมา ความหมายของมันก็ตรงตัวอยู่แล้ว ไม่มีดีไม่มีแย่ ไม่มีผิดไม่มีถูก แค่แตกต่างกันเท่านั้นเอง

		&nbsp;

		ผมพูดถึงความคิดความเห็น หรือการตัดสินใจต่างๆของคน แต่ละคนถูกเลี้ยงมาไม่เหมือนกัน เติบโตมาท่ามกลางสภาพแวดล้อมที่ต่างๆกันจะให้มีความคิดเหมือนกันเดะๆ ก็ไม่มีทางเป็นไปได้เด็ดขาด ผมดีใจซะอีกที่ไม่มีใครคิดอะไรเหมือนกับผมเป๊ะๆ ทุกอย่าง แน่นอนทุกคนคงไม่อยากให้มีคนเหมือนกับตัวเองทุกอย่างแบบนั้น โลกมันคงไม่พัฒนาทุกอย่างคงหยุดนิ่ง ทุกคนย่อมมีความคิดที่แตกต่างกัน ทำสิ่งต่างๆที่ไม่เหมือนกัน

		&nbsp;

		ลองถ้ามีคนสองคนหรือมากกว่านั้นที่มีความคิดต่างกันมาคุยกัน แต่...เขาคิดไม่เหมือนกัน คุณจะตัดสินยังไงครับว่าใครผิดสมมุติว่าคุณมีส้มอยู่ 1 ลูก เป็นของคุณทั้งสองคน แล้วพอมีคนมาขอไป คนนึงเห็นว่าควรให้ อีกคนเห็นว่าไม่ควรให้ แค่นี้ก็เกิดความคิดเห็นที่แตกต่างกันขึ้นมาแล้วคำถามคือใครถูก ? ใครผิด ? ทางเลือกไหนดีกว่ากัน? ตอบได้ไหมลองคิดดูก่อนนะครับ แต่ละคนก็มีความคิดเห็นที่แตกต่างกัน ตัวอย่างที่ผมยกมาอาจจะเห็นได้ไม่ชัด แค่อยากจะนำเสนอออกมาให้เห็นว่า แต่ละคน ก็มีมุมมองของตัวเอง มีเหตุผลของตัวเองที่จะตัดสินใจทำในสิ่งที่ตัวเองต้องการ

		&nbsp;

		สำหรับคำตอบของคำถามนั้นก็คือ ไม่มีใครผิด ไม่มีใครถูก ไม่มีใครดีกว่าใคร มันเป็นสิ่งที่เรียกว่า "ความแตกต่าง" เท่านั้น  

		แล้วจะทำยังไงล่ะเมื่อเราอยู่รวมกันแต่กลับมีความคิดที่แตกต่างกันเกิดขึ้น? เพราะเหตุนี้นี่เองคนเราจึงมีเหตุการณ์ที่เรียกว่า "การปรึกษาหารือ" การมีประชาธิปไตย แน่นอนสิ่งเหล่านี้สร้างขึ้นมาเพื่อให้เราสามารถนำเสนอ พูดคุย ปรึกษา เหตุผลที่แตกต่างกันเพื่อให้ได้ข้อสรุปที่ยอมรับได้หรือเห็นพร้อมต้องกันทุกฝ่าย

		&nbsp;

		และเมื่อเราได้ข้อสรุปจากการตกลงกัน หรือคุยกันสิ่งนั้นก็จะเป็น"สัญญา"และเมื่อเรามีสัญญา เราก็ต้องเคารพและทำตามสัญญานั้นนี่คือสิ่งที่ควรจะเป็นเพราะฉนั้นการที่คนอื่นไม่ได้ทำตามที่เราคิดนั้นไม่ใช่ว่าเขาได้ทำสิ่งที่ผิดลงไป....เราควรจะลองคิดดูก่อนว่าสิ่งที่เราทำลงไปเขาทำไปด้วยมุมมอง เหตุผล และสิ่งต่างๆที่ได้เจอมา ของแต่ละคน

		&nbsp;

		เพราะฉนั้นเมื่อมีความเห็นที่ไม่ตรงกันเกิดขึ้นมันเป็นสิ่งที่คนปกติทั่วไปควรจะมีกันเราก็ควรจะหันหน้าเข้าหาเพื่อปรึกษากันให้ได้ข้อสรุปที่เป็นที่พอใจหรือยอมรับได้ของทุกฝ่าย เราไม่ควรด่วนตัดสินใจไปว่า สิ่งที่คนอื่นตัดสินใจนั้นมัน "ผิด" เพราะคุณไม่มีทางรู้ว่าเขารู้สึกอย่างไร หรือเขาได้ข้อมูลอะไรมา เพราะคุณเองไม่ใช่เขา เขาเองก็ไม่ใช่คุณ ถึงเขาจะเล่าให้คุณฟังมากมายหลายรอบแค่ไหน แต่ทุกๆอย่างถ้าไม่ได้ประสบกับตัวเองก็ไม่มีทางรู้เด็ดขาด

		&nbsp;

		อีกอย่างนึงเมื่อเราไม่ตัดสินว่าคนอื่นผิดเราก็อย่าตัดสินใจเช่นกันว่าความคิดเห็นของเรานั้นถูกเช่น  

		มันก็แต่ความคิดเห็นที่ "แตกต่าง" เท่านั้นเอง

		&nbsp;

		เพราะฉนั้นก่อนที่คุณเองจะคิดว่าคนอื่นนั้นทำผิด ทำไมไม่ทำแบบนั้น ทำไมไม่ทำอย่างนี้ตามที่ตัวเองคิด ลองคิดลองพูดคุยกับคนอื่นในแง่มุมของเขาดูก่อนเถอะครับ

		&nbsp;

		Joyce Skywalker

</div>